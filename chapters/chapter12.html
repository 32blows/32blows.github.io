<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>32 დარტყმა წუთში</title>

    <!-- Font CDN -->
    <link rel="stylesheet" href="//cdn.web-fonts.ge/fonts/arial-geo/css/arial-geo.min.css">

    <!-- Compiled and minified CSS -->
    <link rel="stylesheet" href="../assets/css/materialize.min.css">

    <!-- Material Icon set -->
    <link href="https://fonts.googleapis.com/icon?family=Material+Icons" rel="stylesheet">
    <!-- Compiled and minified JavaScript -->
    <script src="../assets/js/materialize.min.js"></script>
    <!-- Main CSS -->
    <link rel="stylesheet" href="../assets/css/style.css">

    <!-- Favicon -->
    <link rel="apple-touch-icon" sizes="120x120" href="../apple-touch-icon.png">
    <link rel="icon" type="image/png" sizes="32x32" href="../favicon-32x32.png">
    <link rel="icon" type="image/png" sizes="16x16" href="../favicon-16x16.png">
    <link rel="manifest" href="../site.webmanifest">
    <link rel="mask-icon" href="../safari-pinned-tab.svg" color="#5bbad5">
    <meta name="msapplication-TileColor" content="#da532c">
    <meta name="theme-color" content="#ffffff">
</head>

<body class="amber lighten-5">
    <header>
        <nav class="z-depth-0 transparent">
            <div class="nav-wrapper">
                <a href="../index.html" class="brand-logo center grey-text text-darken-4">32 დარტყმა წუთში</a>
                <a href="#" data-target="mobile-demo" class="sidenav-trigger show-on-large"><i
                        class="material-icons menu-icon">menu</i></a>
            </div>
        </nav>

        <ul class="sidenav" id="mobile-demo">
            <li><a href="chapter1.html">პირველი თავი</a></li>
            <li><a href="chapter2.html">მეორე თავი</a></li>
            <li><a href="chapter3.html">მესამე თავი</a></li>
            <li><a href="chapter4.html">მეოთხე თავი</a></li>
            <li><a href="chapter5.html">მეხუთე თავი</a></li>
            <li><a href="chapter6.html">მეექვსე თავი</a></li>
            <li><a href="chapter7.html">მეშვიდე თავი</a></li>
            <li><a href="chapter8.html">მერვე თავი</a></li>
            <li><a href="chapter9.html">მეცხრე თავი</a></li>
            <li><a href="chapter10.html">მეათე თავი</a></li>
            <li><a href="chapter11.html">მეთერთმეტე თავი</a></li>
            <li><a href="chapter12.html">მეთორმეტე თავი</a></li>
            <li><a href="chapter13.html">მეცამეტე თავი</a></li>
            <li><a href="chapter14.html">მეთოთხმეტე თავი</a></li>
            <li><a href="chapter15.html">მეთხუთმეტე თავი</a></li>
            <li><a href="chapter16.html">მეთექვსმეტე თავი</a></li>
            <li><a href="chapter17.html">მეჩვიდმეტე თავი</a></li>
            <li><a href="chapter18.html">მეთვრამეტე თავი</a></li>
        </ul>
    </header>

    <div class="container">
        <div class="row">
            <div class="col l10 s12 offset-l1">
                <div class="content">
                    <h2>მეთორმეტე თავი</h2>
                   
                    <p>
                        “ბინჯინგი” გაუკონტროლებელი კვებაა (ჭამა!), როდესაც ადამიანი დროის ძალიან მცირე მონაკვეთში შთანთქავს ასტრონომიული რაოდენობის საკვებს და თავს ვერ აიძულებს ჭამა შეწყვიტოს. ეს ხდებოდა ღამღამობით, თავიდან შედარებით იშვიათად და შემდეგ უფრო და უფრო ხშირად. 
                    </p>

                    <p>
                        “ბინჯინგი” იწყება ასე 11 საათსა და 20 წუთზე: ამ ფუნთუშას ერთხელ მოვკბეჩ, ამით არაფერი დაშავდება… შემდეგ საღი (?) აზრი გიბრუნდება და ცდილობ გაიხსენო, რა ჭამე უკანასკნელი ნახევარი საათის განმავლობაში, რადგანაც საათზე უკვე თორმეტს 10 წუთი აკლია. გაინტერესებთ ჩემი პირადი რეკორდი? ამით ახლაც ძალიან ვხალისობ, შეიძლება სახალისო არაფერია, მაგრამ თავშესაქცევი ნამდვილად არის. მაშ ასე, ღვედები შეიკარით, ბატონებო! 
                    </p>

                    <p>
                        ნახევარ საათში მიჭამია: ერთი ლანგარი ხაჭაპური, მთლიანი ნამცხვარი (სტანდარტული ზომის, 6-8 ნაჭერი), შოკოლადების ორი შეკვრა, ერთი მთლიანი პური არაჟანთან ერთად, სამი შეფუთვა ხრაშუნა კარტოფილი (ხომ ხედავთ, ვცდილობ, რაც შეიძლება ლიტერატურული ენით ვწერო) და 2 თონის პური ყველთან ერთად. 
მეტი ჩემს მეხსიერებას არ შემორჩენია.
                    </p>

                    <p>
                        ეს ხდებოდა ხშირად, თითქმის ყოველ ღამით, თუმცა ამ პერიოდის განმავლობაში ჩემი წონა პრინციპულად არ შეცვლილა. შეიძლება იმიტომ, რომ მთელი დღის განმავლობაში არაფერს ვჭამდი ფაქტობრივად, რაც, თავის მხრივ, ხელს უწყობდა კიდეც “ბინჯინგს”. კიდევ ერთი მნიშვნელოვანი მიზეზი იყო ვარჯიში.
                    </p>

                    <p>
                        ვვარჯიშობდი ბევრს, საათნახევარს ყოველ დღე, სახლში, ჩემს ოთახში. 
                        ჩემი ოთახი 7 კვადრატული მეტრია, ყველაზე პატარა ოთახია მთელს სახლში და ასეც ჰქვია - “პატარა ოთახი”. დგას საწოლი (საწოლნახევრიანი!), კარადა, წიგნების თარო, დივანი, კომპიუტერის მოზრდილი მაგიდა და სკამი. ამ ოთახში რომ იარო გვერდი უნდა იცვალო ხოლმე და რაღაცებს გადააბიჯო. მე ამ ოთახში კარდიო-ვარჯიშებს ვაკეთებდი. ხომ ხვდებით, ძალიან, ძალიან უნდა მოინდომო, ეს რომ გამოგივიდეს. წარმომიდგენია, როგორ ვაწუხებდი ქვემო სართულის მეზობლებს იმის გათვალისწინებით, რომ ჩვენგან ხშირად წყალიც ჩასდიოდათ. ერთი სიტყვით, კარგი მეზობლები არ ვართ: ჩვენ ვჩხუბობთ, ვყვირით, წყალს ვუშვებთ ქვემო სართულზე, ვხმაურობთ. მოკლედ რომ ვთქვათ, ჩემი ოჯახი ნებისმიერი სამეზობლოს ჯოჯოხეთია, მაგრამ, ალბათ, ჩვენი მეზობლები ყველაზე გამგები ხალხია დედამიწაზე, აქამდე რომ საჩივარი არ დაუწერიათ ჩემზე.                          
                    </p>
                    

                    <p>
                        ჩემზე რატომ? არ მითქვამს? ვყვიროდი ხოლმე, ბევრს ვყვიროდი და უსაშველოდ ვილანძღებოდი მაშინ, როდესაც საჭმელს მაძალებდნენ და ცდილობდნენ ჩემთვის ცხიმიანი პროდუქტი შემოეპარებინათ. ცუდი დღეები იყო, ჭეშმარიტად ცუდი დღეები. მე სახლიდან გავრბოდი, მერე მომდევდნენ, მერე ვჩხუბობდით, მერე ვტიროდი და მერე მიხაროდა, რომ ბევრი ვიტირე და ვიჩხუბე, რადგანაც, როგორც, ალბათ, იცით, ყვირილის დროს ადამიანი მუცლის პრესის კუნთებს იყენებს და ამას დამატებული ტირილიც, საბოლოო ჯამში დამწვარი კალორიების სოლიდურ რაოდენობას გვაძლევს. 
                    </p>

                    <p>
                        ჩემთვის ყველაფერი ასე იყო. ხუმრობა მითხარი და მე გამეცინა? კალორიები დავწვი. შენ სახლამდე ფეხით გამომაცილე? მე კალორიები დავწვი. დღეს ციოდა, მე კი თბილად არ მეცვა? მე კალორიები დავწვი. 
                    </p>

                    <p>
                        აღარ ვიცი რამდენს ვიწონიდი მაშინ, სასწორზე აღარ ვდგებოდი. მხოლოდ ის ვიცი, რომ თმა მცვიოდა და ფრჩილები მტყდებოდა, კბილების მინანქარი გამიცვდა და ჩემი ღიმილიც ახლა უკვე ფერმკრთალი გამხდარიყო, გამჭვირვალე თითქოს, არანამდვილი. 
                    </p>
                </div>

                <a class="waves-effect waves-light amber darken-2 btn" href="chapter11.html"><i
                        class="material-icons left">arrow_left</i>მეთერთმეტე
                    თავი</a>
                <a class="waves-effect waves-light amber darken-2 btn" href="chapter13.html"><i
                        class="material-icons right">arrow_right</i>მეცამეტე თავი</a>
            </div>


        </div>

    </div>

    <script>
        document.addEventListener('DOMContentLoaded', function () {
            var elems = document.querySelectorAll('.sidenav');
            var instances = M.Sidenav.init(elems);
        });
    </script>

</body>

</html>